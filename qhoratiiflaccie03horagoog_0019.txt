J. Μ. GESNERI PRAEFATIO. xiir

est, Horatii verba, ordinemque poematum‚· ut ea ex
antiquis libris ad nos pervenere. In varietate lectioniS,
quam alteram dotem editionis nostrae volebam esse,
modum servare eum volui equidem, quem optimum
mihi videri, supra indicavi. Notarum, quibus ea in re
usus sum, explicationem deinde ponam, et eadem indi·
cabo auxilia hujus editioniS, eorumque auctores·
Qualem optarem interpretationem Horatii, id ipsum
quoque supra ostendi, eamque rationem pro virili parte
secutus sum. Bene dicta ab antiquis scholiastis et
Baxtero nou opus habebant mea confirmatione z si quid
secus sentirem, in iis lociS, qui momentum aliquod ha-
bere viderentur, indicavi libere t ceterum hic mone0,
silentio me meo non probare voluisse quidquam3 sed
uti de meis observationibu8‚ ita de Baxterianis integrum
lectori relinquere. Itaque iniquus fuerit, si quis cogere
me velit ad praestanda omnia, quae vir doctissimus
posuit. Ceterum, quod jam innui, eam suis est meritis
opinionem consecutus Baxterus, ut neque cum sine teste
in re antiquaria loquitur, fides illi temere neganda sit.
In refutandis aliorum interpretationibus rarissime oc-
cupatus fui 3 satis habui in iis lociS, quae non recte
tractata arbitror, eam ponere sententiam, quae vera mihi
videtur vel certe aliis probabilior. Si quid mihi invito
exciderit, quo vel religio in Deum laedatur, vel huma-

nitaS, illud ne dictum volo, et mea primus sententia
ultro damno.

Scrib. Gottingoe xrrr. Cal. Octob.
cmmccm.

